<!DOCTYPE html>
<html lang="srb">
<head>
	<link rel="stylesheet" type="text/css" href="KUBA-style.css">
	<meta charset="utf-8">
	<title>KUBA</title>
	<link href="kuba.jpg" rel="icon" type="image/x-icon">
</head>
<body>
	<div class="uvod">
	<h1 class="naslov">KUBA</h1>
	<p class="podnaslov">Kuba, zvanično Republika Kuba (šp. República de Cuba), država je i arhipelag u severnim Karibima koji se nalazi između Karipskog mora, Meksičkog zaliva i Atlantskog okeana. Kuba je najveće ostrvo na Karibima, a sa više od 11 miliona stanovnika je druga posle Hispaniole, mada sa manjom gustinom stanovništva od većine država u regionu. Državu čine glavno ostrvo Kuba, ostrvo Isla de Huventud i nekoliko arhipelaga. Glavni i najveći grad je Havana, a ostali veći gradovi su Santijago de Kuba, Kamagej, Olgin, Santa Klara i Gvantanamo. Severno od Kube se nalaze SAD i Bahami, na zapadu Meksiko, na jugu Kajmanska ostrva i Jamajka, a na jugoistoku Haiti.

Ostvo Kubu su naseljavala razna mezoamerička plemena pre iskrcavanja istraživača Kristofera Kolumba 1492. koji ju je prisvojio u ime Kraljevine Španije. Kuba je ostala španska kolonija sve do Špansko-američkog rata 1898, kada su njome kratko upravljale SAD sve do sticanja nominalne nezavisnosti 1902. Krhka republika je prošla kroz period društvene nestabilnosti, i uprkos pokušajima da se ojača njen demokratski sistem, Kuba je 1952. potpala pod diktaturu bivšeg predsednika Fulgensija Batiste.[4][5]. Sve veći nemiri i nestabilnost doveli su do Batistinog zbacivanja januara 1959. od strane Pokreta 26. jul, koji je posle toga uspostavio socijalističku vladu pod vođstvom Fidela Kastra. Od 1965. Kuba je jednopartijska država kojom uprava Komunistička partija Kube.

Kuba je višenacionalna država, a njen narod, kultura i običaji su raznolikog porekla, od domorodačkih naroda Taino i Siboni, dugog perioda španskog kolonijalizma, dovođenja afričkih robova, bliskosti sa Sovjetskim Savezom tokom Hladnog rata i blizine SAD. Kuba se rangira visoko po stepenu zdravstvene zaštite i obrazovanja, sa veoma visokom pokazateljem humanog razvoja.</p> 
</div>

<div class="uvod1">
<h1 class="naslov1">POLITIKA</h1>
<p class="podnaslov1">Kuba je komunistička (socijalistička) država, ili parlamentarna republika predvođena Komunističkom partijom Kube. Fidel Kastro je bio na čelu države i vlade od 1959. godine. On je vršio funkciju šefa države, šefa vlade, prvog sekretara Kubanske komunističke partije, kao i vrhovnog zapovednika Kubanskih oružanih snaga. Februara 2008. Fidel Kastro se povukao sa funkcije predsednika. Za novog predsednika Kube je izabran njegov brat Raul Kastro, 24. februara 2008. Fidel je zadržao funkciju prvog sekretara Kubanske komunističke partije. Zapadni mediji prenošenje vlasti sa starijeg na mlađeg brata nazivaju „komunistička dinastija Kastro“.

Kubanski jednopartijski parlament, Nacionalna skupština narodne sile (šp. Asamblea Nacional del Poder Popular), ima 609 članova. Oni se biraju svakih 5 godina. Komunistička stranka je jedina legalna politička stranka na Kubi. Ona drži vodeće funkcije u upravi zemlje, uključujući i sudstvo. Ključna politička pitanja političkog života na Kubi uključuju ilegalnu emigraciju kubanaca u SAD, ekonomski embargo koji je SAD nametnuo Kubi i hapšenje političkih disidenata.

Na Kubi pored jedine parlamentarne Komunističke partije Kube, postoje i druge zakonski formalno registrovane političke stranke kojima nije pravno omogućeno da uđu u parlament Kube. Nijednoj političkoj stranci nije dozvoljeno da vodi kampanju niti da promoviše kandidate za parlamentarne izbore, uključujući i političke stranke sa komunističkim prefiksom u svom nazivu, osim Komunističke partije Kube. Prema važećim pravnim aktima, kandidati za parlament biraju se na individualnom referendumu, koji ima zakonsku osnovu formalnog uključivanja političkih stranaka u politički život. Na osnovu toga, opozicione političke stranke prisutne su u minornoj meri u vlasti lokalnih samouprava na Kubi. U praksi se biraja većina kandidati za lokalne samouprave iz redova Komunističke partije Kube. Kao rezultat toga, politički mitinzi opozicionih stranaka javljaju se sporadično na ostrvu. Kubanski zakon takođe predviđa da je kažnjivo primanje novčanih sredstva od stranih vlada drugih država u svrhu političke organizacije.

Dana 19. aprila 2018, kubanski parlament je predlogom Raula Kastra izabrao Mišela Dijaza-Kanela za novog predsednika Kube, čime je ta ostrvska država posle 60 godina dobila predsednika koji se ne preziva „Kastro".</p>
</div>

<div class="uvod2">
<h1 class="naslov2">PRIVREDA</h1>
<p class="podnaslov2">Privreda Kube je pod centralnim nadzorom političke vlasti. U poslednjih nekoliko godina sprovedene su manje reforme da bi se smanjila nelikvidnost, povećala efikasnost preduzeća i otklonila stalna nestašica hrane i još nekih osnovnih sredstava.

U razdoblju od 1989. do 1993. godine BDP je pao za 35%, kao rezultat raspada Sovjetskog Saveza, najvećeg Kubanskog trgovačkog partnera. Nakon laganog oporavka u sledećih nekoliko godina, 1999. godine BDP je povećan 6,3%, kao rezultat velikog uspona turizma.

Kubanska privreda se danas zasniva na tri najvažnije privredne grane: poljoprivreda (duvan, šećer, limun), rudarstvo (nikl) i turizam.

Glavni kubanski trgovinski izvozni partneri su Holandija, Kanada i Kina, a najviše se uvozi iz Venecuele, Španije i SAD.

Privreda Kube se naglo razvija zbog turizma koji se svake godine sve više povećava. Sredinom 1990-ih, turizam je postao primarna grana privrede u Kubi.

Mnogi zvaničnici iz Kube govore kako je turizam „srce kubanske privrede“, a turizam je jedan od glavih preokupacija kubanske organizacije za razvoj.

Oko 1,9 miliona turista posetilo je Kubu 2003. godine, što je privredu obogatilo za 2,1 milijardu dolara. Većina turista dolazi iz Kanade i zemalja Evropske unije. U popularne turističke destinacije spadaju Varadero, Kajo Koko i Havana.

Ostrvo Kuba je najveće ostrvo na Karibima. Država Kuba se sastoji od celog ostrva Kuba i manjih obližnjih ostrva, izuzimajući zaliv Gvantanamo, vojnu luku koja je iznajmljena Sjedinjenim Državama od 1903. godine. Ostrvo Kuba je šesnaesto ostrvo po veličini na svetu.

Ostrvo je najvećim delom u ravnici, sa brdima i planinama u jugoistočnom delu i najvišim vrhom Piko Real de Turkino na 2.005 m. Ostrvska klima je tropska. Sušna sezona je od novembra do aprila, a kišna od maja do oktobra.

Havana je glavni i najveći grad na Kubi. Drugi veći gradovi su Santijago de Kuba, Olgin i Kamagej. Neki od poznatijih manjih gradova su Barakoa, koji je prvo špansko naselje na Kubi, Trinidad, Sjenfuegos i Bajamo.

Tlo Kube uglavnom čine nizije koje se prema unutrašnjosti zemlje blago izdižu sve do najviše tačke Piko Turkino, koja iznosi 2.005m. Obale su izobličene brojnim manjim i većim zalivima. Dužina obale iznosi 3.740km. Najduža reka je Rio Koto na severoistoku (240km) i plovna je samo polovinom svoje dužine.

Klima Kube je tropska i pogodna za uzgoj šećerne trske. Srednja godišnja temperatura je 25 °C, sa ekstremnim letnjim vrućinama i visokom vlažnošću vazduha, praćena vetrovima koji duvaju iz suptropskih zona ka ekvatoru. Veći deo godišnjih padavina (u proseku 1.320mm) izluči se tokom vlažne sezone koja traje od maja do oktobra. U avgustu, septembru i oktobru povremeno se javljaju uragani.

Starosedioci Kube su Sajboneji, Gvanahatabeji i Araraci. Na teritoriji Kube živi oko 11.177.743 stanovnika, prema popisu iz 2002. godine[6]. Velik broj Kubanaca živi u inostranstvu, uglavnom na Floridi (SAD) oko 1.000.000.

U poslednih pedeset godina stopa rasta broja stanovnika iznosi 4,3 promila. Prosečna gustina naseljenosti je 96 stanovnika/km². U urbanim područjima živi 77%, a u ruralnim 23% stanovništva.

Kuba je multirasno društvo. Najveća organizovana religija je katolicizam. Santerija je religija koja je mešavina starih afričkih religija i katolicizma, i široko je rasprostranjena na Kubi. Po proceni iz 2000. godine, prirodni priraštaj u Kubi je 0,39%. Zvanično, Kuba je ateistička država.

Prema popisu iz 2002. godine[6], Kuba ima 11 177 743 stanovnika. Većinsko je belo stanovništvo (65,5%), sa tendencijom porasta stanovništva afričkog porekla i mulata. Podaci ovog popisa su sledeći:

Belci: 65,05%
Crnci: 10,08%
Mulati: 24,86%
Na Kubi takođe postoji i mala kineska zajednica, kao i mala haićanska zajednica raštrkana po celom ostrvu, uglavnom u istočnim i centralnim delovima koja održava svoje običaje i tradicije uz podršku lokalnih vlasti.

Prosečan životni vek Kubanaca je 75,6 godina (78,1-žene; 73,3-muškarci), a prosečna starost je 35.1 godina. Procenat stanovnika starijih od 60 godina i više: 14,7%, a odnos muškaraca i žena je prilično ujednačen: muškarci: 49,97%; žene: 50,03%. Procenat stanovništva koje živi u gradovima je 75,9%

Stopa pismenosti je 95,7% (95,3%-žene; 96,2%-muškarci).

Kuba je za razliku od zemalja Centralne i Južne Amerike manje religiozna. U 1980. godini gotovo polovinu populacije činili su ateisti, a 40% rimokatolici. Ostatak su činili protestanti, a zastupljena je su i tradicionalna afrička verovanja (Santerija).

Španski jezik je zvanični jezik i govore ga svi Kubanci, iako postoje neznatne razlike u dijalektima tri kubanske regije. Kubanski španski jezik je uglavnom jednak južnoameričkoj verziji španskog, međutim postoje reči i izrazi u govoru Kubanaca koji su svojstveni samo njima. Npr. rembambaramba (=slobodno za sve); amarillo (=saobraćajac, jer saobraćajci na Kubi nose žute uniforme) i sl. Engleski jezik je popularan, njegovo učenje u srednjim školama je obavezno. Kubanci koji su pohađali školu za vreme bivšeg Sovjetskog Saveza govore i ruski jezik.

Kuba je poznata po:

Cigarama, posebno markama Havana, Monte Kristo, Kohiba i Partagas.
Rumu, od kojih je najpoznatija vrsta Klub Havana (Havana Club). Ako je star bar 7 godina, rum dobija atribut stari (añejo). Rum se proizvodi fermentacijom od sirupa šećerne trske.
Kubanskoj muzici i ritmovima, koji su proizvod mešanja mnogih muzičkih žanrova, afričkih, španskih i latinoameričkih, recimo mambo, konga, rumba, ča-ča-ča, son, nueva trova, habanera, danson i mnogi drugi.
Pesmama Guantanamera, Zauvek (Hasta Siempre), Možda, možda, možda (Quizás, quizás, quizás), Čan čan (Chan Chan) koje su stekle svetsku slavu. Posebnu ulogu u popularizaciji kubanske muzike igrao je muzički album i istoimeni film Klub Buena vista (Buena Vista Social Club).
Starim američkim automobilima (naročito tipa Ševrolet). Po zakonu na Kubi, zabranjen je izvoz ovih automobila.
Kuba je poznata po argentinskom revolucionaru Ernestu Gevari, bolje znanom po nadimku Če, koji se sa Fidelom Kastrom borio u Kubanskoj revoluciji.
Nacionalnom sportu: Bejzbolu. Kubanci se takođe ističu odličnim bokserima i atletičarima.
Za više informacija pogledajte: Spisak Kubanaca.

</p>
</div>

  <div class="topnav">
        	<a href="ISTORIJA.html">ISTORIJA</a>
            <a href="POČETNA.html">POČETNA</a>
        	<a href="HAVANA.html">HAVANA</a>
        


     </div>	


</body>
</html>